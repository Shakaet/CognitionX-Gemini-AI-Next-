এই মডিউলে যা যা দেখানো হয়েছে, তার উপর ভিত্তি করে আপনাদের জন্যে এই এসাইনমেন্ট তৈরি করা হয়েছে। এই এসাইনমেন্ট অনেক ইন্টারেস্টিং, কেননা এই এসাইনমেন্ট এ Frontend এবং Backend এর পাশাপাশি [Google Gemini এর API](https://ai.google.dev/gemini-api/docs) ব্যবহার করে Conversational Chat Application বানাতে হবে । এই এপ্লিকেশন অনেকটা ChatGPT বা Gemini AI এর মত । আপনাদের নিজেদের Gemini API এর ডকুমেন্টেশন পড়ে, বুঝে এই এসাইনমেন্ট এ সেটি Implement করতে হবে । এই এসাইনমেন্ট এ বলে দেয়া রিকুয়ার্মেন্ট এর পাশাপাশি আপনাদের সৃজনশীলতা দেখানোর পুরো স্বাধীনতা রয়েছে ।

## এসাইনমেন্টে আপনাকে যা যা করতে হবেঃ

✓ সকল এসাইনমেট গুলো এর মত, এই এসাইনমেন্ট এর দেয়া HTML গুলো কে Next.js এ কনভার্ট করতে হবে । এখানে chat.html দিয়ে বোঝানো হচ্ছে ইউজার যখন কনভাসেশন করবে তখন interface কেমন হবে এবং index.html দিয়ে বোঝানো হচ্ছে প্রাথমিক অবস্থায় UI দেখতে কেমন হবে ।

✓ ইউজার যখন কোনো মেসেজ টাইপ করে কী-বোর্ডের "Enter" প্রেস করবে অথবা "Send" বাটনে ক্লিক করবে, তখন সেই মেসেজটি Route হ্যান্ডলার রিসিভ করবে, এরপর Google Gemini এর API এর কাছে পাঠাবে এবং API থেকে পাওয়া রেসপন্স UI-তে রেন্ডার করে দেখাতে হবে। ক্লায়েন্ট সাইডে কোন ভাবেই Google Gemini এর API কল করা যাবে না ।

✓ ইউজারের মেসেজ গুলো স্টোর করার জন্য আপনাকে MongoDB ডাটাবেস সেট আপ করতে হবে। ডাটাবেসে দুইটি কালেকশন থাকতে পারে Conversation এবং Message, তবে আপনারা আপনাদের প্রয়োজন মত কালেকশন তৈরি করতে পারবেন । MongoDB ডাটাবেস অবশ্যই Mongo Atlas এ হোস্ট করতে হবে ঠিক যেভাবে আপনাদেরকে মডিউলে দেখিয়ে দেয়া হয়েছে।

✓ "Create Chat" বাটনে ক্লিক করলে একটি Initial Form (মূলত index.html)  আসবে, যেখানে ইউজার তার Prompt লিখতে পারবে। সাথে মাঝের অংশে কিছু সাজেশন দেওয়া থাকবে, যেগুলোর উপর ক্লিক করলে সেগুলো সরাসরি সেন্ড হয়ে যাবে। তবে শুধুমাত্র তখনই নতুন Conversation তৈরি হবে, যখন ইউজার কোনও Prompt সেন্ড করবে — এর আগে পর্যন্ত কোনও Conversation তৈরি হবে না।

✓ বাম পাশের সাইডবারে "Conversations" টাইটেলের নিচে ইউজারের আগের Conversation গুলো লোড করে দেখাতে হবে। কোন একটি Conversation-এ ক্লিক করলে, সেই Conversation-এর মেসেজগুলো নিয়ে এসে UI-তে দেখাতে হবে। ইউজার চাইলে পুরনো Conversation-এও আবার মেসেজিং চালিয়ে যেতে পারবে।

✓ বাম পাশের সাইডবারে যেসব Conversations দেখানো হবে, সেগুলোর টাইটেল কীভাবে তৈরি হবে তা সম্পূর্ণ আপনার উপর তবে প্রতিটি টাইটেলের সাথে অবশ্যই Edit এবং Delete করার ফিচার যুক্ত করে দিতে হবে।

✓ প্রতিটি Conversation-এর জন্য আলাদা আলাদা লিংক থাকতে হবে, মানে ডাইনামিক রাউট। সেই সাথে ইউজার চাইলে যেকোনো Conversation অন্যদের সাথে শেয়ার করতে পারে। লিংকের ফরম্যাট হবে এমন: http://localhost:3000/conversation/<CONVERSATION_ROUTE> — । 

✓ এই অ্যাসাইনমেন্টের পূর্ণ নম্বর ১০০। তবে আপনি চাইলে এতে অতিরিক্ত ফিচার যুক্ত করে সর্বোচ্চ ১৫০ অথবা বিশেষ ক্ষেত্রে এরও বেশি নম্বর অর্জন করতে পারেন। এক্সট্রা ফিচার যুক্ত করার ক্ষেত্রে আপনি এমন কোনো টেকনোলজি ব্যবহার করতে পারবেন না, যা এই কোর্সে এখন পর্যন্ত শেখানো হয়নি (যেমন: TypeScript, Prisma, UI Libraries ইত্যাদি)। শুধুমাত্র ফিচার ইমপ্লিমেন্টেশন ও TailwindCSS ব্যবহার করে ইউজার এক্সপেরিয়েন্স উন্নত করা পর্যন্তই সীমাবদ্ধ থাকতে হবে। যারা এক্সট্রা ফিচার ইমপ্লিমেন্ট করবেন, তারা অবশ্যই নিজেদের GitHub-এর `README.md` ফাইলে প্রোজেক্টের বর্ণনা, যুক্ত করা ফিচারগুলোর বিস্তারিত, এবং স্ক্রিনশটসহ বাংলা বা ইংরেজিতে সবকিছু পরিষ্কারভাবে লিখে দিতে হবে। যদি কেউ এক্সট্রা ফিচার যুক্ত করেও `README.md` ফাইলে তা উল্লেখ না করেন, তাহলে সেটির জন্য কোনোভাবেই অতিরিক্ত নম্বর দেওয়া হবে না, এবং অ্যাসাইনমেন্টটি শুধুমাত্র ১০০ নম্বরের মধ্যেই মূল্যায়িত হবে। সবশেষে, এক্সট্রা ফিচার সংক্রান্ত কোনো প্রশ্ন — যেমন “আমি কি Shadcn ব্যবহার করতে পারি?”, “আমি কি TypeScript ইউজ করতে পারি?” — এধরনের প্রশ্ন Discord-এ করা যাবে না।

## বিধি নিষেধঃ

✓ .env ফাইল github এ পুশ দিতে হবে। যদি কোনো কারণে .env আমরা আপনার repository তে না পাই, সেক্ষেত্রে আপনার এসাইনমেন্ট আমাদের কাছে গ্রহণযোগ্য হবেনা।

✓ MongoDB ডাটাবেস অবশ্যই Mongo Atlas এ হোস্ট করতে হবে ঠিক যেভাবে আপনাদেরকে মডিউলে দেখিয়ে দেয়া হয়েছে। আপনি লোকাল মেশিনে MongoDB ইন্সটল করে লোকাল কানেকশন ইউজ করলে আমাদের কাছে গ্রহণযোগ্য হবেনা। সেই সাথে Mongo Atlas কানেকশন String .env তে রাখতে হবে, এবং সেটি যেন repository তে visible হয় । 

## কিভাবে সাবমিট করবেন:

সবচেয়ে সহজে বুঝার জন্য [এই ভিডিওটি](https://learnwithsumit.com/rnext/courses/rnext/how-to-submit-assignments-in-reactive-accelerator-course) দেখে ফেলুন।

এসাইনমেন্টে আপনাকে মাত্র দুইটা জিনিস সাবমিট করতে হবে।

1. **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এপ্রথমে, সিংগেল মুভি ডিটেইল পেজটি লোড হবে, যেখানে মুভির বিস্তারিত তথ্য প্রদর্শিত হবে।সাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা।
2. **Live site link:** নেটলিফাইতে বা ভার্সেলে সাইট হোস্ট করে সাইটের লাইভ লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। নেটলিফাইতে বা ভার্সেলে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/rnext/courses/rnext/how-to-deploy-your-project-to-vercel-free) করে দেখে নিতে পারেন।

**সাবমিট একবারই করতে পারবেন তাই ভালো করে দেখে সাবমিট করবেন।**

## GitHub private repository কিভাবে তৈরি করবেন:

Github Private repositoty তৈরি করতে [এইখানে ক্লিক করুন](https://classroom.github.com/a/8JTp1QKi) অথবা ব্রাউজারে এই লিংকে **https://classroom.github.com/a/8JTp1QKi** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১ মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে। না বুঝলে উপরে বলা ভিডিও টিউটোরিয়ালটি দেখে নিন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক নিচের নিয়মে কাটা যাবে -

1. ডেডলাইনের পরে এক ঘণ্টার মধ্যে জমা দিলে 10% মার্ক কাটা যাবে।
2. ডেডলাইনের পরে এক ঘণ্টার বেশি কিন্তু 24 ঘণ্টার মধ্যে জমা দিলে 30% মার্ক কাটা যাবে।
3. ডেডলাইনের পরে 24 ঘণ্টার বেশি পরে জমা দিলে 50% মার্ক কাটা যাবে।
4. কোর্স ডিউরেশনের পরে আমরা এসাইনমেন্ট গ্রহণ করবো না।

অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড পরিবর্তন:

আপনি ভেবে নিতে পারেন আপনি ওয়েবসাইটে সঠিক সময়ে এসাইনমেন্ট সাবমিট করে নীরবে পরে গিটহাবে কোড পুশ করতে থাকবেন! আপনার গিটহাবের সর্বশেষ কমিট দেখলেই আমরা বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজিটরিতে। এটা করলে আপনার সম্পূর্ণ মার্ক কাটা যেতে পারে।

## এসাইনমেন্ট মার্কস কবে পাবেন:

আমরা সর্বোচ্চ ১৫ কার্যদিবসের ভিতরে এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
